# Kanban
Kanban’ın yazılım geliştirmede uygulaması ise var olan bir yazılım geliştirme sürecindeki değişiklik yönetiminin evrimsel ve artırımsal yaklaşımla yönetilmesinin sağlanmasıdır.

Kanban bunu şu 3 temel prensibi benimseyerek hayata geçirmeye çalışır:

* Mevcut rolleri, sorumlulukları ve ünvanları koru,
* Mevcut iş yapış şeklini değiştirme,
* Değişim için evrimsel bir yol izlemeyi kabul et.

Bu temel prensipler kapsamında Kanban uygulamasında, değişim için uygun ortamın elde edilmesi ve değişimin tetiklenerek iyileştirmelerin gerçekleşebilmesine yönelik şu 5 temel pratik takip edilmektedir:

* İş akışını görselleştir (Kanban tahtası), böylelikle şeffaflığı sağla
* Aynı anda devam eden işlerin sayısının belli bir limiti geçmesini engelle (WIP limitleri), böylelikle odaklanma ile hızı ve kaliteyi arttır
* Akışı ölç ve yönet, böylelikle tıkanıklıkları gözlemleyerek iyileştir
* Süreç kurallarını belirginleştir ve herkes tarafından bilinir olmasını sağla
* Modeller kullanarak iyileştirme fırsatlarını değerlendir, sürekli iyileştirme kültürünü oluştur

Kanban’ı rutin, küçük işlerde kullanabilir ve bu yönüyle yaratıcılığa pek ihtiyaç duymayan operasyonel işlerin yönetiminde tercih edebilirsiniz.

***Referanslar***
1. [http://www.acm-software.com/acmblog/kanban-nedir/](http://www.acm-software.com/acmblog/kanban-nedir/)