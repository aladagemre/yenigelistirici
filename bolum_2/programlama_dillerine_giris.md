# Programlama Dillerine Giriş

Programlama dillerine girmeden önce bir Programlama dili ne demektir onu 
anlayalım ve bunu dünyanın en büyük ansiklopedilerinden birisi olan 
Wikipedia'dan bir alıntı ile açıklamaya çalışayım. 

> Programlama dili, yazılımcının bir algoritmayı ifade etmek amacıyla, bir 
> bilgisayara ne yapmasını istediğini anlatmasının tektipleştirilmiş yoludur. 
> Programlama dilleri, yazılımcının bilgisayara hangi veri üzerinde işlem 
> yapacağını, verinin nasıl depolanıp iletileceğini, hangi koşullarda hangi 
> işlemlerin yapılacağını tam olarak anlatmasını sağlar.

Programlama dilleri ile alakalı [Wikipedia](https://tr.wikipedia.org/wiki/Programlama_dili)'dan 
aldığım yukarıdaki açıklama aslında bir programlama dilinin ne yaptığını gayet 
iyi bir şekilde açıklıyor. Siz bilgisayara birşeyler yaptırmak istiyorsanız bir 
problemi çözmesini istiyorsanız bunları bilgisayara yaptırmanın yolu programlama 
dilleridir diyebiliriz.

Nasılsa bilimde ve hayatta bir problemi çözmek için çeşitli yollar mevcutsa 
programlama dilleride [çok farklı yaklaşımlara ve çeşitliliğe](https://en.wikipedia.org/wiki/List_of_programming_languages_by_type) 
sahip. Konuyu biraz daha derinletirsek bilgisayara bu işlemleri yaptırmanın çok 
çeşitli yolları var. Çeşitli çözüm yöntemler farklı programlama dilleri ile 
uygulanabiliyor. Peki bu çeşitlik nerden geliyor ve neden var. Örneğin:

A şirketinde bir programlama dili ile ihtiyaçlarını karşılayan mühendisler var. 
Kendi yapılarını kurmak için A programlama dilini kullanıyorlar ancak B şirketi 
o dil ile ilgilenmiyor, beğenmiyor veya dil onun için uygun çözümleri sunmuyor,
ihtiyaçlarını karşılamıyor. Bu durumda B şirketi ya A dilini geliştirmek 
durumunda ya da başka bir dil kullanmak zorunda, B dili. Bazen de işletim 
sistemleri farklı dilleri üretmeye itmiş insanları. Sadece şirketler ile de 
değil. Bazen insanlar kendileri diller üretmiş. Böylelikle dünya üzerinde bir 
çok programlama dili oluşmuş.

Bir çok dil olduğunda tabiki problemlere ve durumlara göre farklı programlama 
dillerinde sorunları çözümlemek diğerlerine göre daha kolay olabiliyor. Bazıları 
spesifik bir problemi çözmek için bile çıkmış olabiliyor. Böyle bir durumda dil 
seçimi probleme göre önem kazanabiliyor ya da probleme dönüşebiliyor. Burada 
dillerin neden var olduklarını ve neyi çözdüklerini anlamak daha iyi olabiliyor.
Şimdi dilleri biraz daha iyi anlamak adına bu dilleri çalışma yöntemlerine göre,
değişken tanımlamalarına göre ya da paradigmalarına göre kategorilendirelim. 
Böylelikle dillerin hangi durumlarda nasıl kullanıldıkları daha iyi 
anlaşılacaktır.